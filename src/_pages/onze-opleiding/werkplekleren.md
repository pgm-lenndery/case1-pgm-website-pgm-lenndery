---
layout: page
title: Werkplekleren
subtitle: Al doende leren
---

Werkplekleren is één van de fundamenten van ons graduaat. Het komt in verschillende vormen aan bod. Gastsprekers, bootcamps, echte cases, jobshadowing en een uitgebreide stage.

### Gastsprekers en bootcamps

Tijdens het jaar worden verschillende bootcamps gehouden waar je meestal in groepen aan de slag gaat. Hier leer je de skills die nodig zijn om in team te werken, net zoals dat in veel bedrijven gebeurt. We nodigen dan ook veschillende gastsprekers uit die het werkveld nog dichter naar de studenten brengt.

### @Work

In @work krijg je als student echte cases voorgeschoteld van bedrijven die deze komen voorstellen. We beginnen met kleine cases en bouwen de moeilijkheidsgraad geleidelijk op. Op deze manier brengen we je een voorsmaakje van enkele jobs binnen ons werkveld.

### Jobshadowing en stage

Al in je eerste jaar ga je voor een aantal dagen op pad naar een bedrijf waar je een werknemer of een student die stage doet volgt. Zo doe je veel ervaring op en neem je vast en zeker al wat tips en tricks mee. Het is ook een goede manier om vertrouwd te geraken met de bedrijven in de regio.

In je tweede, en laatste jaar, zal je een aantal weken stage lopen in een bedrijf. Tijdens deze weken worden de lessen ook beperkt tot een minimum. 

Evaluatie
Je docenten en begeleiders evalueren je op verschillende manieren doorheen de opleiding:

Voor praktijkgerichte opleidingsonderdelen als Web Design en Business & Communication for IT maken je docenten gebruik van permanente evaluatie.
In bepaalde gevallen dien je ook een portfolio met je werk aan te leggen.   
Evaluatie doorheen het jaar gaat soms gepaard met een mondeling of schriftelijk examen (op papier of achter je computer). De hoeveelheid leerstof blijft goed behapbaar dankzij de opdrachten doorheen het jaar. 
 