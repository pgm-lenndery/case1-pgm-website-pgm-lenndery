---
layout: page
title: Veelgestelde vragen
subtitle: Praktische info
pageindex: true
# thumbnail: https://images.unsplash.com/photo-1509966756634-9c23dd6e6815?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=2810&q=80

precontent: '
    <iframe width="100%" height="386" src="https://www.youtube.com/embed/DG1jVe9l1FM" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
'
---

Toelatingsvoorwaarden
Om met een graduaatsopleiding te kunnen starten, moet je beschikken over een van deze studiebewijzen:

een getuigschrift van het tweede leerjaar van de derde graad secundair onderwijs (bijv. 6 BSO) dat minstens 3 jaar behaald is. Als de kandidaat-student dit niet heeft kan hij aan de hand van een toelatingsproef toch proberen om toegang te krijgen tot het hoger onderwijs. 
een diploma secundair onderwijs
een hiermee gelijkgesteld getuigschrift
Heb je geen diploma secundair onderwijs, dan kan je je graduaatsopleiding combineren met aanvullende algemene vorming. Zo behaal je alsnog je diploma secundair onderwijs. Meer info vind je hier. 

Eventuele toelatingsproef
Wie niet over één van bovenstaande studiebewijzen beschikt, moet slagen in een toelatingsproef. De toelatingsproef wordt afgenomen door de Associatie Universiteit Gent. Deze toelatingsproef bestaat uit twee delen (taalvaardigheden en rekenvaardigheden) en is op het niveau van het zesde jaar BSO. Kandidaat-studenten moeten minimum 18 jaar zijn om te kunnen deelnemen aan de proef en de proef kan slechts één maal per academiejaar afgelegd worden. Je kan op 2 momenten de proef afleggen. Dit zal in de loop van juni en september zijn (met het oog op starten in september 2019).

Kandidaat-studenten die een graduaatsopleiding willen volgen aan Hogent of Howest zullen dus dezelfde proef afleggen. De kandidaat-studenten die slagen voor de proef krijgen een bewijs van toelating, uitgereikt door de AUGent, dat onbeperkt geldig is en aanvaard wordt door elke hogeschool van de AUGent. Het betreft een algemene toelating tot een graduaatsopleiding en het is dus niet opleidingsspecifiek. Een bewijs van toelating voor de bacheloropleiding is ook geldig voor de toelating tot een graduaatsopleiding maar omgekeerd is dit niet het geval.

Hoe kan je deelnemen aan de toelatingsproef? Je kan je aanmelden door je naam (voor- en familienaam), e-mailadres, GSM nummer en de graduaatsopleiding die je wenst te volgen door te mailen naar studieadvies@arteveldehs.be. Een medewerker van de Associatie Universiteit Gent zal een paar weken voorafgaand aan de proef contact opnemen om je uit te nodigen voor de toelatingsproef.

Vragen over de toelatingsproef? Neem gerust contact op met de dienst studieadvies.

Hoeveel kost de opleiding?
Eén voltijds jaar van 60 studiepunten kost € 938,80.  Beursstudenten betalen steeds € 110,80. Alle informatie over het inschrijvingsgeld vind je hier. 
Naast het inschrijvingsgeld en de laptop zijn er nog kosten zoals software, studiemateriaal, studiereizen en printmateriaal. Hievoor reken je best op een 500 euro per studiejaar. Alle kosten zijn onder voorbehoud.
Welk studiemateriaal heb je nodig?
We werken voornamelijk met digitaal studiemateriaal dat ter beschikking wordt gesteld op het elektronisch leerplatform. Bij de start van de lessen kom je alles te weten over het studiemateriaal.

Welke laptop heb ik nodig? 
Wie voor de opleiding Graduaat Programmeren kiest, heeft gegarandeerd een laptop nodig. Je bepaalt volledig zelf of je voorkeur uitgaat naar een Mac of een pc. Op de campus zijn beide besturingssystemen alvast voorzien.

Minimumconfiguratie:
·         i5 (8ste/9de generatie) processor of evenwaardig alternatief van AMD
·         8 GB RAM
·         2 GB grafisch geheugen
·         512 GB SSD-schijf
·         Wifi 802.11 a/g/n


Aanbevolen configuratie
·         i7 (8ste/9de generatie) processor  of evenwaardig alternatief van AMD
·         8 GB RAM
·         2 GB grafisch geheugen
·         512 GB SSD-schijf
·         Wifi 802.11 a/g/n

We raden ook aan om een netwerkkabel aan te kopen van 2 meter type CAT6. Voor pc-gebruikers komt een tweede batterij ook van pas.

Je dient ook voorzien te zijn van:

Voor Mac: ethernet (RJ45) adapter, afhankelijk van de beschikbare poorten op je laptop:
USB naar gigabit ethernetadapter;
Thunderbolt naar gigabit ethernetadapter;
USB-C (thunderbolt 3) naar gigabit ethernetadapter.
Voor pc: ethernetoutlet (RJ45) of ethernetadapter.
Als student aan de Arteveldehogeschool kan je een kwalitatieve laptop kopen tegen een gunstige prijs. Het aanbod is volledig vrijblijvend, je mag uiteraard ook elders een laptop aankopen.

Campusshop (Asus, Lenovo en Toshiba)
Signpost (HP en Lenovo)
Switch (Mac)
Indien je recht hebt op studiefinanciering, kan je hier een aanvraagformulier terugvinden ter ondersteuning bij je aankoop van duurzaam studiemateriaal.

Welke software heb ik nodig?
We verwachten van onze studenten ook dat ze met legale software werken. Bij inschrijving krijg je instructies over de aanschaf hiervan: 

Eenmaal ingeschreven als student krijg je toegang tot de Office 365-omgeving. Via die omgeving kan je gratis Microsoft Office Pro (voor Windows en iOS) downloaden.
Adobe Creative Cloud (o.a. Photoshop, Indesign, Illustrator ...) via aanbod van Academic Shop – 75 euro inclusief BTW per jaar.
LinkedIn Learning - 36 euro inclusief BTW per jaar
Uit hoeveel studiepunten bestaat de opleiding? 
Deze opleiding bestaat uit 120 studiepunten, verspreid over 2 jaar. Een studiepunt weerspiegelt hoeveel studietijd de gemiddelde student aan dit vak besteedt. Per studiepunt mag je rekenen op 25 à 30 uur ‘werktijd’ per semester: lessen bijwonen, taken maken, studeren, …

Hoeveel lesuren heb je?
Gemiddeld 24 uur per week. Je besteedt ook tijd aan opdrachten, oefeningen, werkplekleren ... Alles samen investeer je wekelijks ongeveer 40 uur in je opleiding. 

Hoe ziet een academiejaar eruit?
Het academiejaar start op maandag 14 september 2020. Er zijn vier lesperiodes van een zevental weken (september – november, november – januari, februari – april en april – juni), telkens gevolgd door een evaluatiemoment. Elk vak loopt over één periode. Na de tweede periode heb je een week vakantie (1 t.e.m. 5 februari 2021).

Zal je de opleiding aankunnen?
Dat hangt niet alleen af van wat je kent en kunt, maar ook van je motivatie, je inzet en je studiemethode. Je komt terecht in een zeer diverse groep studenten. Wat je voorgeschiedenis ook is, de graduaatsopleiding Programmeren mikt op mensen met een zekere passie voor code. We werken in verschillende niveaus, dus je kan starten zonder voorkennis van de gebruikte programmeertalen. Wel is het belangrijk dat je min of meer weet wat programmeren inhoudt. Wie extra ondersteuning wenst, kan die uiteraard krijgen. Heb je voorkennis of pik je de leerstof sneller op, dan kan je aan de slag met bijkomende uitdagende opdrachten. Heb je hierover vragen? Stuur dan een mailtje naar de trajectbeheerder (trajectbeheer.pgm@arteveldehs.be).  

Instapcursus wiskunde

Elementaire wiskundige vaardigheden zoals de regel van drie, percentages berekenen en grafieken interpreteren komen tijdens de opleiding zeker aan bod.

Elk jaar wordt er een instapcursus wiskunde voorzien.

Hoe groot zijn de groepen?
Wij streven naar klasgroepen van ongeveer 30 studenten. Zo kunnen we iedereen de beste persoonlijke ondersteuning bieden.

Hier vind je een overzicht van enkele weetjes met betrekking tot de opleiding en een voorbeelduurrooster.