---
layout: page
title: Onze opleiding
subtitle: Ontdek wat onze richting te bieden heeft
permalink: "/onze-opleiding/index.html"
pageindex: true
# thumbnail: https://images.unsplash.com/photo-1509966756634-9c23dd6e6815?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=2810&q=80
---
Tijdens het Graduaat Programmeren specialiseer je je in JavaScript, HTML, CSS, UI/UX en software engineering. Naast deze technische kant, leer je ook om creatief en commercieel te denken. Als programmeur creëer je namelijk niet alleen aantrekkelijke en functionele websites, maar werk je ook samen met heel wat bedrijven. Na deze opleiding kan je aan de slag als front-end developer, CMS Themer of full-stack JavaScript developer.

### Waarom dit graduaat?
Een graduaatsopleiding is een jobgerichte opleiding, sterk gericht op het aanleren en toepassen van competenties in reële werksituaties. Ideaal voor wie een sterke en snelle start wil maken op de arbeidsmarkt.

Als je volmondig "ja" kan zeggen op onderstaande vragen is de graduaatopleiding Programmeren zeker iets voor jou!

#### Weet je welke job je wil?  
Deze graduaatsopleiding leidt je op tot JavaScript developer, front-end webdeveloper, CMS themer, webdesigner ... Het is maar een greep uit de jobs waarvoor jij voortaan in aanmerking komt.

#### Erkend knelpuntberoep
Het tekort aan programmeurs in Vlaanderen is zo groot dat de VDAB ons Graduaat Programmeren actief promoot onder werkzoekenden. Kandidaten die aan [alle voorwaarden](https://www.vdab.be/opleidingen/aanbod/750487/cursus/181992/Graduaat_programmeren_-_1ste_jaar-MARIAKERKE) voldoen, krijgen hun inschrijvingsgeld terugbetaald en ontvangen een forfaitaire tussenkomst voor leerkosten zoals de aankoop van een laptop. Verder is er nog een vergoeding voor hun verplaatsingen, en worden eventuele kosten voor kinderopvang terugbetaald.

#### Leer je graag al doende?
De focus in de opleiding ligt op de praktijk. Van bij de start leer je theorie omzetten in praktijk aan de hand van concrete opdrachten. Zo werk je in het vak @Work real life cases van digital agencies uit onder begeleiding van de docenten. Je gaat op kijkstage en doet mee aan hackathons. In het tweede jaar draai je mee in een echt bedrijf en word je gecoacht door de docenten.

#### Wil je ervaring op je cv kunnen zetten?
Werkplekleren en bootcamps maken een groot en belangrijk deel uit van een graduaat. Hierbij ga je concrete opdrachten en vragen van bedrijven aanpakken en tot een goed einde brengen. Zo doe je werkervaring op tijdens je opleiding en kan je hiermee uitpakken tijdens een sollicitatiegesprek of in je portfolio.

#### Wil je goed begeleid worden?
Je krijgt les in relatief kleine groepen. Verschillende coaches staan steeds paraat om je vragen te beantwoorden.  Trajectcoaches volgen je nauwgezet op en sturen bij waar nodig. Je kan gebruik maken van de leerbegeleiding die wordt aangeboden voor onderwerpen zoals faalangst, uitstelgedrag, planning, timemanagement, ...

#### Zou je op termijn graag een bachelordiploma behalen?
Dat kan na je graduaatsopleiding via een verkort traject (minstens 90 studiepunten of 1,5 jaar).

### Wat na de opleiding?
#### Veel opties
Benieuwd naar jouw toekomstmogelijkheden? Met je graduaatsdiploma op zak kan je allerlei richtingen uit.

##### Jobs
Laat je creativiteit de vrije loop als web designer, front-end web developer, CMS themer, full-stack JavaScript developer of een andere trendy functie in een hippe start-up of digital agency.

##### Sectoren
Je kan een carrière uitbouwen bij een gespecialiseerd digitaal bureau of op de IT-dienst van een (internationaal) bedrijf, een kmo of een non-profitorganisatie, bij de overheid ... 

##### Zelfstandige
Liever als zelfstandige front-end developer aan de slag? Wij leren je alles wat je moet weten om een zaak op te zetten in bijberoep of hoofdberoep. Zo kan je voor je eigen klanten mobiele en online toepassingen gaan ontwikkelen. 

#### Liever verder studeren
Afgestudeerden gaan meestal meteen na de opleiding aan de slag.

##### Extra bachelordiploma
Wil je meer? Zin om je kennis te verbreden? Zou je graag extra verantwoordelijkheden opnemen? Arteveldehogeschool biedt heel wat vervolgopleidingen aan die aansluiten bij je interesses.
Je kan bijvoorbeeld een [bachelor Grafische en digitale media](https://www.arteveldehogeschool.be/opleidingen/bachelor/grafische-en-digitale-media) behalen via een verkort traject.

Heb je de smaak van het studeren écht te pakken? Arteveldehogeschool biedt ook heel wat andere opleidingen aan die kunnen aansluiten bij je interesses. [Ontdek alle bacheloropleidingen van Arteveldehogeschool](https://www.arteveldehogeschool.be/opleidingen//type/bachelor).

### Sfeerbeheer
Onze opleiding is veel meer dan alleen lessen, taken en examens. Door het beperkte aantal vakken tijdens een semester en vele uren die je doorbrengt met je medestudenten en docenten ontstaat een gemoedelijke sfeer.

Communicatie verloopt niet alleen via de officiële kanalen zoals Canvas en mail maar ook via platformen zoals Slack, en ja daar is ook plaats voor een meme of een gifje.

En tijdens de middag? Dan spelen onze studenten regelmatig een gezelschapspel en halen ze samen eens een pakje friet in de frituur aan onze campus. Gezelligheid gegarandeerd!

![frietjes](https://pgmgent-1920-students.github.io/case1-pgm-website-baas-pgm-lenndery/src/images/headers/84078072_603508380481076_3086905867375738880_o.jpg)